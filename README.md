# Projekt Razová

> Alternativní GVD pro Unisim oblast 00 (Modrava - Vidly)

## Schéma oblasti

![Schéma oblasti](http://softikon.wz.cz/p04.gif)

## Osobní doprava

Ministerstvo dopravy objednává dvě linky: každé dvě hodiny linku **Ex7 Modrava - Vidly**, která projíždí řízenou oblastí po dvojkolejné trati a zastavuje pouze v uzlu Razová, a každé dvě hodiny linku **R42 Modrava - Razová**, která prokládá linku Ex7 na 1h takt v části její trasy.

Krajský úřad pak objednává běžné spoje na třech linkách: každé dvě hodiny linky **L3 Modrava - Vidly** a **L7 Rozmezí - Razová**, které ve stanici Razová váží na Ex7, a dále každé dvě hodiny zrychlenou linku **L37 Rozmezí - Vidly**, která doplňuje R42 na zbylých úsecích.

Na směny do významných podniků v okolí stanic Grimsel a El. Osečná jsou provozovány účelové spoje **L39 Modrava - Grimsel** (vždy 1 pár) a **L79 Šance - El. Osečná** (vždy 3 páry, s návozem soupravy na vložených spojích L7 Rozmezí - Šance).

Brzy ráno a pozdě v noci je provoz upraven, nejedou Sp vlaky, místo nich jedou Os vlaky, přičemž některé končí ještě v rámci oblasti a na přenocování se Sv jízdou přesouvají do Razové a brzy ráno naopak.

V noci je provozován jeden pár vlaků EuroNight, který v oblastni nikde nezastavuje.

Číslo | Trasa | Zastavuje | Jede
--- | --- | --- | ---
IC 1xx | Modrava - Vidly | Razová | denně
R 8xx | Modrava - Razová | Tuhaň, Razová (obrat) | denně
MSp 16xx/18xx | Rozmezí - Vidly | Šance, Razová (úvrať), Skřípov | denně
Os 22xx | Modrava - Vidly | všude | denně
MOs 62xx | Rozmezí - Razová | všude | denně
MOs 228x/263xx | Modrava - Grimsel | všude (Tuhaň úvrať) | 6h+18h: denně<br>14h+22h: v ⚒︎
MOs 628x/262xx | (Rozmezí -) Šance - El. Osečná | všude (Šance úvrať) | denně
EN 5x | Modrava - Vidly | nikde | denně

## Nákladní doprava

V průběhu celého dne jsou ve 2h taktu pravidelně vedeny Pn vlaky mezi všemi třemi vstupními body, tedy každou dvojici vstupních bodů spojují Pn vlaky ve 4h taktu. Tyto vlaky dále doplňují kontejnerové Nex vlaky taktéž ve 2h taktu po celý den.

El. Osečná je obsluhována 2h taktem (s občasným vynecháním kvůli provozu Os vlaků) pravidelnými Pn/Vn vlaky ze směru Rozmezí (úvrať ve stanici Šance).

V noci jsou dále v provozu dva páry Nex vlaků Modrava - Rozmezí. Pro místní obsluhu jsou v noci zavedeny dva páry Mn vlaků, Modrava - Lindava a Rozmezí - Razová.

Stanice Grimsel není nákladními vlaky pravidelně obsluhována.

Všechny pravidelné nákladní vlaky jedou denně.

Číslo | Trasa | Takt
--- | --- | ---
Nex 435xx | Modrava - Vidly a zpět | 2h
Nex 416xx | Modrava - Rozmezí a zpět | 2 páry
Pn 477xx | Modrava - Vidly | 4h
Pn 444xx | Vidly - Modrava | 4h
Pn 413xx | Rozmezí - Vidly | 4h
Pn 431xx | Vidly - Rozmezí | 4h
Pn 472xx | Modrava - Rozmezí | 4h
Pn 428xx | Rozmezí - Modrava | 4h
Pn 620xx | Rozmezí - El. Osečná | 2h neúplný
Vn 508xx | El. Osečná - Rozmezí | 2h neúplný
Mn 864xx | Modrava - Lindava a zpět | 1 pár
Mn 827xx | Rozmezí - Razová a zpět | 1 pár

Mimořádné vlaky jsou zaváděny v případě potřeby. Pouze tyto vlaky mohou vyžadovat nácestnou prohlídku, střídání na ose nebo přidání postrku. Všechny mimořádné vlaky mají čísla 9xxxx.

## Poznámky o organizaci provozu

### Razová

* Do uzlu L:00 je zapojeno pět vlaků s přepravou cestujících, přičemž stanice disponuje pouze pěti kolejemi s nástupištěm, pozor na případné obsazení koleje s nástupištěm nákladním vlakem
* Lokomotiva od vlaku R 8xx čeká 2 hodiny na další spoj, souprava však točí zpět po pouhých 14 minutách, přizpůsobte tomu využití kolejí ve stanici, např. čekající lokomotivu mějte připravenou na koleji 4a a přijíždějící rychlík pošlete na kolej 4, kam může čekající lokomotiva ihned přijet
* Uzel v 0:00 (půlnoc):
  * Souprava i loko od posledního R 8xx pokračují jako Os do Lindavy a pak se vrací Sv do Razové
  * Os z Rozmezí jede z Razové zpět do Plání a pak se vrací Sv do Razové
  * Os z Vidlí pokračuje dále do Modravy
* Uzel ve 4:00:
  * Souprava i loko pro první R 8xx jedou Sv do Lindavy, odkud se vrací jako Os do Razové, odkud pokračuje již běžně jako R do Modravy
  * Souprava od večerního Os z Plání jede opět Sv do Plání, odkud se vrací jako Os do Razové, odkud pokračuje již běžně jako Os do ROzmezí
  * Os z Modravy pokračuje dále do Vidlí

### Šance

* V 6:10 a 18:10 se ve stanici nachází tři vlaky, z toho dva osobní, dejte pozor, aby nedošlo k ohrožení nástupu a výstupu cestujících
